https://www.livius.org/sources/content/achaemenid-royal-inscriptions/dpe/
adam \ Dârayavauš \ xšâyathiya \ vaz
raka \ xšâyathiya \ xšâyathiyânâ
m \ xšâyathya \ dahyûnâm \ tyai
šâm \ parûnâm \ Vištâspahyâ \
puça \ Haxâmanišiya \ thâtiy \ Dâra
yavauš \ xšâyathiya \ vašnâ \ Aurama
zdâhâ \ imâ \ dahyâva \ tyâ \ adam
\ adaršiy \ hadâ \ anâ \ Pârsâ \ kâ
râ \ tyâ \ hacâma \ atarsa \ manâ \ bâj
im \ abara \ Ûvja \ Mâda \ Bâbiru
š \ Arabâya \ Athurâ \ Mudrây
â \ Armina \ Katpatuka \ Sparda \ Ya
unâ \ tyaiy \ uškahyâ \ utâ \ tya
iy \ drayahyâ \ utâ \ dahyâva \ t
yâ \ para \ draya \ Asagarta \ Parthava \ Zra
ka \ Haraiva \ Bâxtriš \ Suguda \ Uv
ârazmîy \ Thataguš \ Harauvatiš \ H
iduš \ Gadâra \ Sakâ \ Maka \ thâtiy
\ Darayavauš \ xšâyathiya \ yadiy
\ avathâ \ maniyâhay \ hacâ \ aniya
nâ \ mâ \ tarsam \ imam \ Pârsam \ kâram \ pâdi
y \ yadiy \ kâra \ Pârsa \ pâta \ ahatiy \ hyâ \
duvaištam \ šiyâtiš \ axšatâ \ hauvci
y \ Aurâ \ nirasâtiy \ abiy \ imâm \ vitham \
